quo vel gravissimus luctus summaque animi perturbatio elucet,
maiore etiam metrorum variatione distincta esse debebant, ut ex
numerorum ratione sentiri quodammodo posset personarum vi—
cissitudo. Sic habes in anapaestico Troadum amoebaeo chorico

, v. 197—229 personarum vices indicatas paroemiacis. Quid?

quod Arnoldti primum versuum par in acatalectum exit hexa-
metrum. Nonne haec ratio continuationem indicat? Ac re vera
quidem nusquam tam aequale quam Arnoldtus sibi informavit
carmen in tantilla systemata distributum invenias.

Sed quidquid de versuum singulorum forma indicaveris, ipsa
singularum dictionum argumenta ei quam descripsit Arnoldtus
carminis dispositioni quam maxime adversantur. Nam eundem
in eo errasse facile intellegitur, quod primum versuum par v.
277 sq. ab insequenti v. 279 sq. separari iussit, quae versuum
paria necessario eidem adsignanda sunt personae. Altera enim
choreuta duobus versibus nihil diceret nisi se supplicare; quid
autem imploraret reticeret, cum altera eius supplicium statim
adiceret. Tam miram profecto dispositionem apud Euripidem
ine legere non memini.

Sunt etiam alia, quae modo recte constituantur, Arnoldti
distributioni obstent. Sed haec nos ad illam ducunt quaestionem,
quae est de choreutarum numero, quo de docte ut solet nec
non probabiliter disputavit Boeckhius in libro praestantissimo
de graecae tragoediae principibus p. 75 sq. Et evincit vir
summus chorum constitisse ex matribus caesorum ad Thebas
septem ducum earumque famulis. Cuius reihand obscurum exstat
testimonium in stasimo quarto v. 963 sq.

ἑπτὰ ματέρες ἔπτὰ κούρω-ς
ἐγεινάμεθ’ αἱ ταλαίπωροι

quae verba cum a quinque matribus cantata esse velit Arnold-
tus (1. 1. p. 76), confert Eur. I. A. v. 1056, ubi de Thetidis Nereidos
nuptiis dicatur πεντήκοντα κόραι Νηρέως, quia hic item
undequinquaginta tantum Nereides (praeter Thetin sponsam)
saltare potuerint. Sed longe diversa est locorum ratio. Illic
enim res narratur, quae quondam fuit; numerus igitur personarum
quae commemorantur iis qui spectabant fabulam non ante
oculos erat. Itemque in Andr. v, 1267 sq. λαβοῦσα πεντή-

