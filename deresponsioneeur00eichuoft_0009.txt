Versus dactylici.

Ι. De systematum (lactylicorum responsione.
A. Carmina chorica.

Nihil omnino admiratione nostra magis est dignum quam
mira illa in componendis versibus concinnitas et aequalitas,
qua audientium aures summorum poetarum Graecorum car-
mina delectaverint. Quamvis maxime varia sint argumenta,
quae respondendi aequabilitate adornaverint poetae tragici,
eadem enim symmetrica ratione in sedatiore oratione de rebus
locuntur philosophicis, qua depingunt summam animorum tre-
pidationem ac perturbationem, nihil tamen in quo excelleret
compositionis aequabilitas magis idoneum videbatur carminibus
chori, qui antistrophis quam maxime studet. Sed unde hoc?
Quod antistrophae utpote simpliciores et placidiores quam ἀπο-
λελυμένα choro magis conveniunt, qui partium studio non in-
fiammatus expers est tragici certaminiS, ut ex Aristotele patet,
qui apertis verbis testatur chori carmina esse antistrophica.

Itaque quem ad ordinem carmina illa sint composita si
quis diiudicaverit nulla de antistrophicis opinione praeoccupata,
ei dubium esse nequierit quin chorica sint adstricta legibus
antitheticis. Ac re vera quidem omnes paulo ampliores fabulae
partes a choro cantatae antistrophicae fuisse videntur exceptis
quae in parodo recitatae continuis pedibus decurrunt (τὰ ἐξ
ὁμοίων), de quibus verissime iudicat Hephaestio p. 71 Westph

mehler, de responsione Euripidea. l

